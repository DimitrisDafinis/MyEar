# MyEar
WiFi Remote Microphone

Το My Ear είναι ένα αυτόνομο μικρόφωνο χώρου διαστάσεων 6.5x3x2cm, τροφοδοτούμενο από απλή πρίζα τοίχου και συνδεδεμένο μέσω WiFi στο διαδίκτυο. Η ακρόαση του μικροφώνου γίνεται από αυτή την εφαρμογή iOS που «τρέχει» σε ένα iPhone ή iPad, συνδεδεμένο σε οποιοδήποτε δίκτυο (σε WiFi ή σε δεδομένα κινητής).

Προκειμένου να συνδεθεί η εφαρμογή με το μικρόφωνο μέσω διαδικτύου, χρησιμοποιείται ένας λογαριασμός email. Ο κάθε ένας από τους δύο εταίρους (μικρόφωνο και εφαρμογή) στέλνει σε αυτό τον λογαριασμό μηνύματα email που περιέχουν την δική του διαδικτυακή διεύθυνση. Επίσης, διαβάζει τα μηνύματα του άλλου, αναγνωρίζει την διεύθυνση του και συνδέεται μαζί του μέσω internet σε ευθεία γραμμή.

Εκτός από την αποστολή και λήψη μηνυμάτων email, τίποτε και κανείς δεν παρεμβάλλεται μεταξύ του μικροφώνου και της εφαρμογής. Απλά πρέπει το μικρόφωνο να είναι συνδεδεμένο σε δίκτυο WiFi, και η εφαρμογή είτε σε WiFi είτε σε δεδομένα κινητής τηλεφωνίας.

